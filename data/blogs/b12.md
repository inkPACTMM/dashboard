# သင့်အမူကျင့် သေးသေးလေးတွေက ကြီးမားတဲ့ သက်ရောက်မှုရှိနိုင်ပါတယ် 💁‍♀️

နေ့စဉ်သတင်းတွေမှာ အပူချိန်မြင့်တက်လာတာ၊ သစ်ပင်တွေ ပြုန်းတီးလာတာ၊ ‌ပင်လယ်ရေနဲ့ လေထု ညစ်ညမ်းလာတာ စတာတွေ မြင်တွေ့ရတိုင်း ဒီလို ပြဿနာအကြီးစားကြီးတွေကို ကိုယ်လို သာမန် လူတစ်ယောက်အနေနဲ့ ဖြေရှင်းပေးဖို့ရာ ခက်ခဲမယ်လို့ တွေးမိကြမှာပါ 😮‍💨

ဒီအတွက် ခက်ခက်ခဲခဲကြီးတွေ လုပ်စရာမလိုဘဲ အောက်မှာ ဖော်ပြထားတဲ့ **အမူကျင့်လေးတွေ** ကို မွေးမြူမယ်ဆိုရင် ကမ္ဘာကြီးရဲ့ ကျန်းမာရေးကို တစ်ထောင့်တစ်နေရာကနေ ကူညီပေးနိုင်မှာနော် 👇

---

## 🌱 ပြန်သုံးလို့ရတဲ့ ရေဘူးတွေကို သုံးမယ်
ပလတ်စတစ်ရေဘူးတွေဟာ ဆွေးမြေ့ဖို့ နှစ်ပေါင်း (၄၅၀) အချိန်ကြာပြီးတော့ စစ်တမ်းတွေအရ ပုံမှန်လူတစ်ယောက်ဟာ (၁)နှစ်ကို တစ်ခါသုံး ပလတ်စတစ်ရေဘူး (၁၆၇) ဘူး အသုံးပြုပါတယ်။  
ဒါကြောင့် **ပြန်သုံးလို့ရတဲ့ ရေဘူး** ကို အသုံးပြုမယ်ဆိုရင် ကိုယ်တစ်ယောက်ထဲနဲ့တင်တောင် ပလတ်စတစ်ရေဘူးပေါင်း (၁၆၇) ဘူးကို လျှော့ချပြီးသား ဖြစ်ပါလိမ့်မယ်။

---

## 🌱 အသုံးမပြုတဲ့ အားသွင်းပလပ်တွေ၊ မီးတွေကို ပိတ်ထားမယ်
အားသွင်းကြိုးတွေကို အသုံးမပြုဘဲနဲ့ ဒီအတိုင်း ပလပ်ခုံမှာ တပ်ထားခြင်းက **Phantom Energy** ကို ဖြုန်းတီးရာရောက်ပါတယ်။  
- တစ်ခုချင်းစီအတွက်ဆိုရင် အရမ်းနည်းတဲ့ ပမာဏဆိုပေမဲ့  
- တစ်ကမ္ဘာလုံးအတိုင်းတာရဆိုရင် (၁)နှစ်ကို ဘီလီယံနဲ့ချီတဲ့ **kilowatt-hour** တွေ ပြုန်းတီးစေပါတယ်။  

ဒါကြောင့် အသုံးမလိုတဲ့အချိန် မီးလုံးလေး တစ်လုံးပဲ ပိတ်ထားမယ်ဆိုရင်တောင် (၁)နှစ်ကို **CO2 ဓာတ်ငွေ့ ပေါင် (၁၀၀၀) ကျော်** ထုတ်လွှတ်မှုကို လျှော့ချနိုင်မှာပါ။

---

## 🌱 Public Transport ကို အသုံးပြုမယ်
တော်ရုံ နီးနီးနားနားသွားလို့ ရတဲ့နေရာတွေဆိုရင်  
- ကား/ဆိုင်ကယ် စီးမဲ့အစား Bus စီးတာ၊ လမ်းလျှောက်တာ၊ စက်ဘီးစီးသွားတာ  
- လေထုညစ်ညမ်းမှုကို လျှော့ချရာမှာ အထောက်အကူဖြစ်စေပါတယ်။  

ဥပမာ၊ (၁၀) မိနစ်လောက် ‌လမ်းလျှောက်တာ (သို့မဟုတ်) စက်ဘီးစီးတာက **CO2 ထုတ်လွှတ်မှုကို 2kg** လောက် လျှော့ချပေးနိုင်သလို ကျန်းမာရေးနဲ့လည်း ညီညွတ်စေပါတယ်။

---

ဒီလို **eco-habit အသေးလေးတွေ** က ဘာမှ မပြောပလောက်ဘူး ထင်ရပေမဲ့  
- တစ်ယောက်ချင်းစီတိုင်း ဒီအမူကျင့်လေးတွေကို **နေ့စဉ်လုပ်ဆောင်မယ်**  
- အချင်းချင်း **တိုက်တွန်းနှိုးဆော်မယ်** ဆိုရင်  

ကမ္ဘာမြေရဲ့ အဖိုးတန် သဘာဝ အရင်းမြစ်တွေကို ‌ချွေတာရာလည်း ရောက်တယ်၊  
ကမ္ဘာကြီးကိုရော မိမိနဲ့ ပတ်ဝန်းကျင်ကိုပါ **ကျန်းမာသန့်ရှင်းစေမှာ** အသေချာပါပဲနော် 🌍💚
