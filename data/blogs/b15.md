# 🪄အောင်မြင်မှု အကြီးစားကြီးတွေရမှ ပျော်ရွှင်ရမယ်ရယ်လို့ မဟုတ်ပါဘူး

ကိုယ့်ရဲ့ နေ့စဉ်ဘဝမှာ small wins လေးတွေ၊ အခိုက်အတန့်လေးတွေဟာလည်း ပျော်ရွှင်စရာတွေ ယူဆောင်လာပေးတာဖြစ်လို့ ကိုယ့်အနေနဲ့ ဒါလေးတွေကို သတိထားမိဖို့လည်း အရေးကြီးတယ်နော်။  
small task လေး တစ်ခုပဲ ပြီးသွားရင်တောင် ကိုယ့်ဦးနှောက်ကနေ Dopamine ကို ထုတ်လွှတ်ပေးပါတယ်။ Dopamine ဆိုတာ ကိုယ်က အရသာရှိတဲ့အစားစာကို စားလိုက်ရတဲ့အခါမျိုး၊ သီချင်းနားထောင်တဲ့အခါမျိုးတွေလို ပျော်စရာလေး တစ်ခုခုကို ကြုံတွေ့ရတဲ့အခါမျိုးမှာ ဦးနှောက်ကနေ ထုတ်လွှတ်‌ပေးတဲ့ chemical တစ်မျိုးဖြစ်ပြီး ကိုယ့်ကို motivated ဖြစ်စေပါတယ်။ လေ့လာတွေ့ရှိချက်တွေအရဆိုရင် ပျော်စရာအခိုက်တန့်လေးတွေဟာ stress hormone တစ်မျိုးဖြစ်တဲ့ cortisol ကို လျော့ကျစေပြီး ကိုယ့်ရဲ့ creativity ကိုလည်း တိုးတက်စေပါတယ်တဲ့✨

### ဥပမာများ
- 📝 အချိန်ဆွဲနေမိတဲ့ အလုပ်တစ်ခုကို ပြီးစီးသွားတာ  
- 🎶 ကိုယ် အကြိုက်ဆုံး သီချင်းကို တစ်နေရာရာကနေ အမှတ်မထင် ကြားမိတာ  
- ☕ မနက်ခင်းမှာ ကော်ဖီ/လက်ဖက်ရည် နွေးနွေးလေး တစ်ခွက်သောက်ရတာ  
- 🌅 ပင်ပန်းလွန်းလှတဲ့ အိမ်ပြန်ချိန်မှာ bus ပေါ်ကနေ နေဝင်ဆည်းဆာကို မြင်တွေ့ခွင့်ရတာ

ဒီလိုပျော်ရွှင်စရာ အခိုက်တန့်သေးသေးလေးတွေကို သတိထားမိခြင်းက ကိုယ့်ရဲ့ဦးနှောက်ကို စိတ်ဖိစီးမှုတွေ၊ ပြဿနာတွေ အပေါ်မှာချည်းပဲ အာရုံစိုက်ခြင်းကနေ လျှော့ချပေးနိုင်ပါတယ်။

### အကြံပြုချက်များ
- 🪄 small wins လေးတွေ ကြုံရတိုင်း ကိုယ့်ကိုယ်ကိုယ် အသိမှတ်ပြု ချီးကျူးပေးတာ  
- 🪄 ပျော်စရာအခိုက်တန့်လေးတွေကို journaling အနေနဲ့ ချရေးကြည့်တာ  
- 🪄 ကိုယ်ချစ်ရတဲ့ သူငယ်ချင်းတွေ၊ မိသားစုဝင်တွေနဲ့ အတူ sharing လုပ်တာမျိုးတွေ ပြုလုပ်ခြင်းဖြင့် ပျော်ရွှင်စရာ အခိုက်တန့်‌လေးတွေကို သတိထားကြည့်ကြည့်ပါ။

ဘဝဆိုတာ ကြီးကျယ်ခမ်းနားတဲ့ နေ့ရက်တွေထက် သာမန်နေ့ရက်တွေနဲ့ပဲ ဖွဲ့စည်းထားတာက ပိုများတာဖြစ်လို့ ဘယ်အချိန်ကျမှ ပျော်မယ်ဆိုပြီး စောင့်နေတာထက် အခိုက်တန့်တိုင်းကို တန်ဖိုးထားကြည့်တတ်ခြင်းက ကိုယ့်ရဲ့ စိတ်ရော ကိုယ်ကိုပါ ကျန်းမာရွှင်လန်းစေမှာပါ။
